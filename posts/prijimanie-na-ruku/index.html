<!DOCTYPE html>
<html lang="sk">
<title>Prijímanie na ruku | Na ceste k Bohu</title>
<meta charset="utf-8" />
<meta name="viewport" content="width=device-width, initial-scale=1.0" />
<link rel="stylesheet" href="web-page/css/index.css" />
<link
        rel="canonical"
        href="web-page/posts/prijimanie-na-ruku/"
/>
<link title="Na ceste k Bohu"/>

<header>
    <a href="web-page/" class="title">Na ceste k Bohu</a>
</header>

<article>
    <header>
        <h1>Prijímanie na ruku</h1>
    </header>
    <h2 id="argumenty-za-prijímanie-na-ruku">
        Argumenty za prijímanie na ruku:
    </h2>
    <ul>
        <li>
            Je jedno aká je forma, dôležité je ako Boha prijímam ja osobne
            vo svojom srdci
        </li>
        <li>
            Aj prví kresťania prijímali na ruku (u sv. Cyrila Jeruzalemského
            zo 4. storočia nachádzame zvlášť krásny text o prijímaní na ruku
            ako bežnej praxe)
        </li>
        <li>Hygienické dôvody (pandemické opatrenia)</li>
        <li>Nebyť príliš škrupulózny</li>
        <li>Všetky vyššie spomenuté body sa nachádzajú vo vyjadrení KBS</li>
        <li>
            Každý kto považuje prijímanie na ruku za zásadne neprijateľnú
            prax nie je v skutočnosti poslušný Cirkvi (ani kňazom, ani
            biskupom, pretože biskupi určujú či v ich diecéze povolia takúto
            prax a ani pápežovi, pretože on umožnil túto prax vo všeobecnej
            smernici Rímskeho misála).
        </li>
    </ul>
    <h2 id="argumenty-proti-prijimaniu-na-ruku">
        Argumenty proti prijimaniu na ruku:
    </h2>
    <ul>
        <li>
            sv. Cyril Jeruzalemský nebol taká hodnoverná postava ako sa
            udáva a už vôbec nemusel hovoriť o všeobecnom prijímaní do rúk.
        </li>
        <li>
            Pápež sv. Sixtus I. (okolo roku 115): "S posvätnými
            nádobami nemajú manipulovať iní ako tí, ktorí sú zasvätení
            Pánovi."
        </li>
        <li>
            Pápež sv. Eutychián (275-283) zakázal veriacim brať do rúk
            posvätnú hostiu.
        </li>
        <li>
            Svätý Bazil Veľký, učiteľ cirkvi (330-379): Právo prijímať
            sväté prijímanie na ruku je povolené len v čase
            prenasledovania." Svätý Bazil Veľký považoval prijímanie na
            ruku za také nezriadené, že ho neváhal považovať za vážny
            priestupok.
        </li>
        <li>
            Zaragoský koncil (380) exkomunikoval každého, kto sa odvážil
            pokračovať v prijímaní svätého prijímania na ruku. Potvrdila to
            aj synoda v Tolede.
        </li>
        <li>
            Pápež sv. Lev Veľký (440-461) energicky obhajoval a vyžadoval
            dôsledné zachovávanie praxe podávania svätého prijímania na
            jazyk.
        </li>
        <li>
            Synoda v Ruane v roku 650 odsúdila každého laika prijímajúceho
            na ruku, a označila to za urážku.
        </li>
        <li>
            Šiesty ekumenický koncil v Konštantínopole (680-681) Zakázal
            veriacim brať do rúk svätú hostiu, pričom sa priestupníkom
            hrozilo exkomunikáciou.
        </li>
        <li>
            Svätý Tomáš Akvinský spomína prax prijímania svätého prijímania
            iba na jazyk. Potvrdzuje, že dotýkať sa Pánovho Tela náleží len
            vysvätenému kňazovi. Píše: "...z úcty k tejto sviatosti sa
            jej nedotýka nič, iba to, čo je posvätené; preto sú korporál a
            kalich posvätené a rovnako aj ruky kňaza, aby sa mohli dotýkať
            tejto sviatosti. Nie je teda dovolené, aby sa jej dotkol niekto
            iný, iba ak by to bolo nevyhnutné, napríklad ak by spadla na
            zem, alebo v inom naliehavom prípade" (Summa Theologiae, III,
            82, 3).
        </li>
        <li>
            Nápad prijímania na ruku je prevzatý od protestantov, ktorí
            popierajú skutočnú Kristovu prítomnosť. Prax bola zavedená v
            Holandsku neuposlúchnutím povinných liturgických noriem, problém
            bol, že sa veľmi rýchlo rozšírila do Nemecka, Belgicka a
            Francúzka a v roku 1969 preto povolila svata stolica pastoračnú
            výnimku pre vyššie spomenuté oblasti, kde sa prax už rozvinula
            (základ je teda v neposlušnosti).
        </li>
        <li>
            Benedikt XVI. aj Ján Pavol II. sú veľkí zástancovia prijímania
            len do úst. Slávny výrok svätého Augustína, citovaný pápežom
            Benediktom XVI. v jeho encyklike Sacramentum Caritatis
            ("Sviatosť lásky") učí: "Nech nikto neje toto Telo bez toho, aby
            sa mu najprv nepoklonil; zhrešili by sme, keby sme sa mu
            neklaňali" (Enarrationes in Ps 98, 9).
        </li>
        <li>
            Ján Pavol II. sa vyjadril k prijímaniu na ruku a povedal:
            "Dotýkať sa posvätných čiastočiek a rozdávať ich vlastnými
            rukami je privilégium vysvätených osôb…"
        </li>
        <li>
            Kardinál Llovera, prefekt Kongregácie pre Boží kult a disciplínu
            sviatosti uviedol, že: "Veriaci, ktorí prijímajú Eucharistiu od
            pápeža Benedikta, robia to do úst a na kolenách. Tento postoj
            dlhujeme Bohu ako úctu, poklonu a uznanie a treba ho získať
            naspäť. Je to jednoducho vedome, že stojíme pred samotným Bohom
            a že on prišiel k nám a že my si ho nezaslúžime. Myslím si, že
            pre celú Cirkev je potrebné prijímať Eucharistiu na kolenách. A
            ak prijímame po stojačky musíme pokľaknúť alebo urobiť hlbokú
            poklonu, čo sa však nedeje." V nadväznosti na učenie svojho
            predchodcu, počnúc slávnosťou Božieho tela v roku 2008, Svätý
            Otec Benedikt XVI. začal rozdávať Telo Pánovo vyššie spomenutým
            spôsobom.
        </li>
        <li>
            Anna Katarina Emmerichová mala videnia Umúčenie Pána Ježiša kde
            píše: "Ježiš vzal misku s nalámaným chlebom a vyriekol slova
            premenenia: "Vezmite a jedzte: toto je moje telo, ktoré sa dáva
            za vás." Keď chlieb vkladal do úst apoštolom, ktorí k nemu
            pristupovali po dvoch, videla som, ako Judášova tvar potemnela.
            Kristovo telo prijal ako tretí. Pán mu položil chlieb na jazyk a
            pošepkal mu: "To, čo chceš urobiť, urob čim skôr!"" (kapitola:
            Ustanovenie Oltárnej sviatosti - Starý obrad pohostinnosti)
        </li>
        <li>
            V roku 1977 vo Švajčiarsku bol exorcizmus (cely je nahratý na
            magnetónoch páskach a aj vydatá kniha MAHNUNG AUS DEM JENSEITS
            Autor: Bonawentura Meyer) a v zhode s A. K. Emerichovou
            hovorili, že Kristu dal pri večeri chlieb Apoštolom
            bezprostredne do úst po vyrieknutí slov: Toto je moje Telo.
            Kristus nechcel aby bolo neskôr podávaná do rúk. Aj Panna Mária
            prijímala do úst a vždy na kolenách. Apoštoli taktiež nerobili
            inak. Ak tomu bolo neskôr inak, nebola to vina Apoštolov. To sme
            učinili neskôr my, démoni, aby sme ľudí domotali. Predvídali
            sme, že ak sa zavedie u prvých kresťanov prijímanie na ruku,
            mohli by si neskôr hovoriť, že u prvých kresťanov bolo
            prijímanie podávane na ruku. Prví kresťania predsa žili blízko
            Krista a Apoštolov, takže to bolo dobre a teda podávanie na ruku
            nemôže byt žiadnym hriechom. My démoni sme už vtedy mysleli, že
            ak sa nám to podarí, dôjde k istému zneváženiu tejto Sviatosti.
            A tak sa stalo, došlo k prijímaniu sv. Prijímania na ruku.
            (podobne skúseností o. Gabriela Amortha oficiálneho exorcistu
            Svätej stolice).
        </li>
        <li>
            Ako učí dogma Cirkvi: Kristova eucharistická prítomnosť sa
            začína vo chvíli konsekrácie a trvá, kým existujú eucharistické
            spôsoby. Kristus je prítomný celý a celistvý v každom spôsobe a
            celý a celistvý v každej z ich častí tak, že lámanie chleba
            nerozdeľuje Krista.[Pozn. 205: Porov. Tridentský koncil: DS
            1641.] (CCC, 1377). To znamená, že znehodnotenie a zneuctenie
            najmenšej čiastky je rovnaké znehodnotenie a zneuctenie celej
            hostie. Miništrant drží počas rozdávania sv. Prijímania paténu,
            aby ani najmenšia čiastočka nespadla na zem, potom sa všetko
            ľanovou látkou zhrnie do kalicha, aby všetko bolo skonzumované a
            nakoniec si kňaz umyje palec a ukazovák. Z toho vyplýva, že
            znesväcovanie hostie pri podávaní do rúk je oveľa častejšie,
            lebo ľudia si nečistia ruky a nezjedia tie najmenšie čiastočky a
            taktiež, keď si dávajú prijímanie samy do úst, tak nepoužívajú
            paténu.
        </li>
        <li>
            Otec George William Rutler v homílii na Veľký piatok v roku 1989
            povedal, že sa Matky Terezy z Kalkaty spýtal otázku:
            "Matka, čo je podľa teba najhorší problém na dnešnom
            svete?" Pokračoval: "Viac ako ktokoľvek iný by dokázala
            vymenovať dostatok kandidátov: hlad, mor, choroby, rozpad
            rodiny, vzburu proti Bohu, korupciu médií, svetový dlh, jadrovú
            hrozbu atď." Okamžite odvetila: "Kamkoľvek idem na celom
            svete, najsmutnejšie mi je sledovať, ako ľudia prijímajú sväté
            prijímanie na ruku."
        </li>
        <li>
            Cataline Rivas, bolívijskej mystičke zveril Pán tieto slova:
            "Moja dcéra, ako ma boli, keď prijímate na ruku…" "Prijímanie na
            ruku nie je moje dielo, Boh si to vo svojej cirkvi nepraje…" a
            "Si posvätená, keď prijímaš do úst a klaniaš sa mi,..."
        </li>
        <li>
            Prof. Anton Fabik /+19.10.1985/ vydal knihu "Výroky milého
            Spasiteľa sestre Márii Kornélii Holewick /13.3.1911 - 9.3.1985/.
            Tato nemecká rehoľná sestra bola podriadená osobnému duchovnému
            vedeniu od Dieťaťa Ježiša. A hovorí: "Dieťa Ježiš mi prikázalo
            napísať: Kardináli, biskupi, kňazi a rehoľne sestry, až na
            niektoré výnimky cely západ a aj pápež stoja pred otvoreným
            peklom pre prijímanie na ruku. Kňazi a biskupi nesú vinu, lebo k
            tomu pápeža donútili. Pápež ma vinu ako môj zástupca na zemi,
            lebo bol slabý a postúpal nohami svoju neomylnosť./v otázkach
            viery/. Kardináli, biskupi, kňazi a rehoľne sestry môjmu
            veriacemu ľudu ukradli nielen vieru, ale cez odpad od viery aj
            nebo. To je najväčší zločin, ktorý mohli môjmu ľudu urobiť. Ja
            som skrze smrť na kríži svet vykúpil, Ducha sv. na zem poslal,
            aby ľudia vedeli, ktorou cestou ísť. Kardináli, biskupi, kňazi a
            rehoľne sestričky tuto cestu zničili."
        </li>
        <li>
            Biskup Schneider v Trnave: "Prijímanie na ruku je najväčšia rana
            Cirkvi súčasnosti!"
        </li>
        <li>
            Mária Sima bola obyčajná jednoduchá žena, ktorá mala od Boha
            milosť, že k nej chodili duše zosnulých prosiť o modlitby. Na
            otázku novinára: "Mária, zjavili sa vám nejakí biskupi?"
            odpovedala: "Ó, áno, niekoľkí. Zjavil sa mi taliansky, americký,
            ale ich mená som nezistila. Potom ma duša informovala o nemeckom
            kardinálovi, ktorý bol dosť blízko nás. Nemec a Talian musia
            zostať v očistci do dňa, keď bude zakázané podávanie svätého
            prijímania do rúk v ich diecézach, a Američan tam musí zostať,
            kým sa tak nestane v celých Spojených štátoch a kým nebude
            obnovené podávanie svätého prijímania na jazyk. Neskôr som
            požiadala, aby mi dali mená tých dvoch, ale znovu som nedostala
            nijaké mená. Čo sa týka nemeckého kardinála, od o. Matta som sa
            dozvedela, že na smrteľnej posteli povedal, že urobil veľkú
            chybu, keď presadzoval prijímanie na ruku. Ako sa často stáva,
            takéto fakty sa nikdy nepublikujú, a tak sa urobila škoda.
            Môžeme im uľahčiť očistec, ale ešte ich nemôžeme odtiaľ
            vyslobodiť." (kniha: Dostaňte nás odtiaľto!!!, časť Biskupi a
            pápež)
        </li>
        <li>
            Guinejský kardinál Robert Sarah hovorí, že pri úmyselnom
            zneužívania Tela a Krvi Pána (čierne omše, svätokrádežné
            prijímania páchateľ škodí len sám sebe, ale toto sú subtílnejšie
            diablove útoky vedúce k oslabeniu viery v eucharistiu medzi
            ľuďmi, a to rozsievaním bludov a presadzovaním nenáležitého
            zachádzania s eucharistickými spôsobmi.
        </li>
        <li>
            Justina Klotz, ďalšia obyčajná žena žijúca v Nemecku, mystička,
            ktorej spisy preštudované Cirkvou a povolené k publikovaniu,
            keďže sa zistilo, že sú v súlade s učením Cirkvi. V knihe Boh sa
            prihovára k duši sa píše o prijímaní na ruku, aj o tom ako sa má
            prijímať (pokľaknúť, zopnúť ruky a prijímať do úst).
        </li>
    </ul>
    <h2 id="dodatočné-otázky">Dodatočné otázky:</h2>
    <ul>
        <li>Môže laik vystaviť sviatosť oltárnu na adoráciu?</li>
        <li>
            Aké znaky sa ukazujú veriacim, keď za poslednú dobu ľudia v
            západnom svete (práve tam, kde začalo podávanie na ruku) sa
            prestali spovedať, prestali dodržiavať eucharistický post,
            rozdávať prijímanie môže hocikto?
        </li>
        <li>
            Musia kňazi naďalej vykonávať ablúciu, keď to nerobia všetci
            ostatní? Nie je tam logický rozpor?
        </li>
        <li>
            Je Boh iný v Hostii teraz ako bol, keď bolo zakázané prijímať do
            rúk? Zistilo sa niečo nové teologické čo zmenšuje Božiu úctu?
        </li>
    </ul>
</article>
</html>
